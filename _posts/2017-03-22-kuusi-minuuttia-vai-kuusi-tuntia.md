---
# Defines the layout for permalinked posts
layout: default
# Title which is used for social media, feeds, etc.
title: Kuusi minuuttia vai kuusi tuntia - Hetkeen tarttumisesta ja oikeiden asioiden tekemisestä
# Summary is a short (1 or 2 sentences) summary, for social media
summary: Tuottavuus paranee kehittämällä työn tekemisen tapoja, ei pidentämällä työpaikalla vietettyä aikaa.
# Tags to group posts, comma-separated (like this: tag1,tag2,tag3)
tags: tuottavuus,ajankäyttö,työhyvinvointi
# Author name
author: Sanna Tiihonen
# Language of post
lang: fi
# Thumbnail image for post. Start with a slash
image: /images/viisariton_kello.jpg
---

![Viisariton kello](https://sannatiihonen.github.io/images/viisariton_kello.jpg)

Lenkillä kuuntelemani ajanhallinnan asiantuntijan [Laura Vanderkamin
esitys TEDWomen-tapahtumassa](https://www.ted.com/talks/laura_vanderkam_how_to_gain_control_of_your_free_time#t-285876) kiteytti hyvin, mitä olen halunnut
kirjoittaa suomalaisesta työajanpidennyksestä. Vanderkam kertoi
havainnoistaan, joita hän on tehnyt tutkiessaan kiireisten ihmisten
ajankäyttöä.

### Aikaa merkityksellisille asioille

Vanderkam ei tehnyt eroa työn tai vapaa-ajan välillä. Hän puhui
yleisesti ajanhallinnasta sen kannalta, miten elämässä ehtisi tehdä
itselle merkityksellisiä asioita.

Viikossa on 168 tuntia. Se on rajallinen määrä, mutta Vanderkamin
mukaan aika on kiireisillä ihmisillä luonteeltaan joustavaa. Kyse on
jatkuvasta valintojen tekemisestä sen kannalta, mitä haluaa saavuttaa
ja miten elää omaa elämäänsä.

Minulla on jäänyt mieleen, kuinka kirjailija Märta Tikkanen kertoi
jossakin yhteydessä vuosia sitten, miten hän pienten lasten äitinä
saattoi kirjoittaa vaikka vain 15 minuutin pätkissä. Omaa aikaa oli
vähän, mutta halu kirjoittaa oli niin suuri, joten teksti syntyi
pieninä puroina.

### Kuusi tuntia voi olla enemmän

Suomessa tehtiin päätös lisätä vuosittaista työaikaa kolmella
päivällä. Samaan aikaan Ruotsissa on tehty useilla eri toimialoilla
kokeiluja kuuden tunnin työpäivästä. Kuuden tunnin työpäivä on
herättänyt huomiota, ja esimerkiksi brittiläinen [The Guardian -lehti
on kirjoittanut siitä paljon](https://www.theguardian.com/commentisfree/2017/jan/06/ignore-headlines-six-hour-working-day-swedish).

Ruotsissa lyhyempi työpäivä on karsinut tekemisestä turhia
rönsyjä. Työnteko on intensiivisempää ja siinä keskitytään
olennaiseen. Työntekijälle jää toisaalta myös enemmän aikaa omille
harrastuksille, viettää aikaa perheensä tai ystäviensä kanssa. Kun
aikaa jää aikaa muullekin elämälle, saa se aikaa positiivisen
oravanpyörän: mieli on työssä kirkkaampi, vireämpi ja ajatukset
tuoreempia.

Lyhyempi työpäivä on
[parantanut](https://www.theguardian.com/world/2015/sep/17/efficiency-up-turnover-down-sweden-experiments-with-six-hour-working-day)
henkilöstön tyytyväisyyttä, vähentänyt sairauspoissaoloja, parantanut
työn laatua ja lisännyt työnantajan vetovoimaa.

### Voiko työt tehdä fiksummin

Ja toisaalta, varsinkaan tietotyötä on vaikea rajata työpaikalle,
tiettyyn tuntimäärään, aikaan ja paikkaan. Lisääntynyt vapaa-aika on
työnantajan näkökulmasta mainio keino tarjota työntekijälle
tilaisuuksia saada hyviä oivalluksia ja kehitysideoita.

Kuuden tunnin työpäivä ei ole se ratkaisu kaikkialle, mutta on hyvä
esimerkki työn tekemisen kehittämisestä. Hyvä esimerkki on
göteborgilainen Toyotan huoltokeskus, jossa ei ehditty palvelemaan
asiakkaita toivotulla tahdilla. Työpäivä lyhennettiin yli vuosikymmen
sitten kuuteen tuntiin kahdeksan tunnin palkalla, joka mahdollisti
työn tekeminen kahdessa vuorossa ja työvälineiden hyödyntämisen
tehokkaammin. [Henkilöstö on tyytyväisempää ja työn tuottavuus sekä
laatu
paranivat](https://www.theguardian.com/world/2015/sep/17/efficiency-up-turnover-down-sweden-experiments-with-six-hour-working-day).

### Auttavatko tavoitteet tekemään valintoja

Kilpailukykysopimuksen ajattelutavassa on vialla se, että ajatellaan
työn tuottavuuden kulkevan käsi kädessä työssä vietetyn ajan
kanssa. Työajan pidentämisen sijaan työn tuottavuus lisääntyy sillä,
että tehdään asioita, jotka vievät haluttuun suuntaan. Loppujen
lopuksi päästään siihen, että tavoitteiden tulee olla selkeitä. Jotta
voi esimerkiksi varastaa pienet luppohetken kirjan kirjoittamiseen,
jos se on asia jota elämältä haluaa!

P.s. Konkreettinen vinkki tekemisen flown parantamiseen on
[Pomodoro-tekniikka](https://en.wikipedia.org/wiki/Pomodoro_Technique): tee lista työtehtävistä, joita haluat tehdä päivän
aikana, tee töitä 25 minuutin jaksoissa, pidä väleissä lyhyt tauko
tehden jotain muuta ja jatka. Jos mieleen tulee jokin uusi työasia,
lisää se listalle odottamaan. Pomodoro auttaa keskittymään ja
pitäytymään siinä, mitä on tekemässä sopivan pituisissa
jaksoissa. Muutaman minuutin tauko jaksojen välissä tehden jotain
muuta pitää aivot vireinä.
