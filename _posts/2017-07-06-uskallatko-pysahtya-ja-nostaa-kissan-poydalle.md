---
# Defines the layout for permalinked posts
layout: default
# Title which is used for social media, feeds, etc.
title: Uskallatko pysähtyä ja nostaa kissan pöydälle?
# Summary is a short (1 or 2 sentences) summary, for social media
summary: Pysähtyminen on tarpeellista aivoille ja mielelle. Kehittymisen kannalta on olennaista pysähtyä, jotta voi tunnistaa, missä on tarpeen parantaa.
# Tags to group posts, comma-separated (like this: tag1,tag2,tag3)
tags: työhyvinvointi
# Author name
author: Sanna Tiihonen
# Language of post
lang: fi
# Thumbnail image for post. Start with a slash
image: /images/kissa-poydalla.jpg
---

![Pöydälle nostettu kissa](https://sannatiihonen.github.io/images/kissa-poydalla.jpg)

## Uskallatko pysähtyä ja nostaa kissan pöydälle?

Ehditkö sinä pysähtyä työssäsi miettimään mitä olet saanut aikaan,
missä onnistunut tai mitä oppinut?

Kuuntelin jokin aika sitten [Eduardo Briceñon
TedX-esityksen](https://www.ted.com/talks/eduardo_briceno_how_to_get_better_at_the_things_you_care_about#t-98441)
siitä, miten tulla paremmaksi jossakin itselleen merkityksellisessä
asiassa. Briceño erotti toisistaan suorittamisen (performance zone) ja
uuden harjoittelun (learning zone). Briceñon ydinviesti oli, että jos
haluaa tulla paremmaksi jossakin, tulisi olla mahdollista harjoitella
uusia asioita niin että tekeminen ei ole jatkuvaa suorittamista
tasolla, jolla pitää vältellä virheitä.

<iframe src="https://embed.ted.com/talks/eduardo_briceno_how_to_get_better_at_the_things_you_care_about" width="426px" height="240px" frameborder="0" scrolling="no" webkitAllowFullScreen mozallowfullscreen allowFullScreen></iframe>

Jäin kovasti miettimään kehittymistä työelämän kontekstissa. Briceñon
oppi – ja Lev Vygotskyn vielä tunnetumpi ajatus [lähikehityksen
vyöhykkeestä](https://en.wikipedia.org/wiki/Zone_of_proximal_development)
- tuntuu teoriassa itsestään selvältä. Käytännössä se on paljon
vaikeampaa. Töissä on kiire ja aika usein helpointa on tehdä asioita
niin kuin aina ennenkin.

Työssä oppiminen vaikeaa, ellei mahdotonta, jos työ on jatkuvaa
eteenpäin juoksemista. Tekeminen on lyhytnäköistä, jos arjessa ei
malteta pysähtyä nauttimaan jo aikaansaaduista saavutuksista,
pohtimaan missä voisi olla tarpeen parantaa ja esimerkiksi kokeilla
jonkin asian tekemistä uudella tavalla.

### Pysähtymisestä helpompaa

Jurgen Appelo [twiittasi alla olevan kysymysparin](https://twitter.com/jurgenappelo/status/847539346718773249/photo/1), josta mietin, että se voisi helpottaa pysähtymistä: 

<img src="https://sannatiihonen.github.io/images/appelo-tweet.png" width="250" <lt="What did we do well? What did we learn?" />

Kokeilin kysymyksiä tapaamisessa, jossa arvioimme käyttöön ottamamme
toimintatavan käynnistymistä. Pohdimme, missä olemme onnistuneet (What
did we do well) ja mitä olemme tähän mennessä oppineet (What did we
learn).

Kysymyksiä on vain kaksi, mutta ne auttoivat helposti jäsentämään keskustelua. Kysymys oppimisesta auttoi pohtimaan, mitä uutta olemme oppineet, mutta ohjasi havainnoimaan myös sitä, missä voisimme parantaa.

Tykkään pienistä arkeen ujutettavista jutuista, koska _olemmehan sitä mitä toistuvasti teemme_. Yhdessä töitä tekevä tiimi voi esimerkiksi arvioida töitään viikoittain näiden kysymysten avulla. Itseltään nämä kysymykset voi kysyä vaikka jokaisen työviikon tai jopa päivän päätteeksi. Näin heinäkuussa tulee mieleen, että vähintään ennen lomaa olisi tarpeellista ja palkitsevaa painaa pause-nappulaa ja katsoa taaksepäin: huomata omat onnistumiset, nauttia niistä ansaitusti ja toisaalta noteerata ne asiat, joissa petrata lomalta palatessa.

### Mikä vie eteenpäin

Pysähtyminen on tarpeellista aivoille ja mielelle. Onnistumiset ovat työn merkityksellisyyden kokemuksen kannalta tärkeitä muistaa nostaa esille.

Kehittymisen kannalta on olennaista pysähtyä, jotta voi tunnistaa, missä on tarpeen parantaa: onko itsellä tai tiimillä esimerkiksi sellaisia osaamisen alueita, jotka eivät ole vielä ollenkaan hallussa, mutta olisi syytä olla tai onko tekemisessä sellaisia kohtia, jotka haittaavat työntekemisen flow’ta tai joista tulee vähemmän hyvää palautetta. Tekemisen pullonkaulat voivat syntyä monesta eri syystä, mutta usein esimerkiksi juuri osaamattomuudesta, joka on olennainen tunnistaa kokonaisuuden kannalta.

Tuloksien aikaansaamisen kokemusten, onnistumisten ja kehittymisen kannalta tärkeää on osata antaa arvoa pysähtymiselle, koska se auttaa pääsemään eteenpäin. Eteenpäin pääseminen antaa taas uusia onnistumisen elämyksiä. Ehkä kaikkein olennaisinta on uskaltaa katsoa totuutta silmiin, nostaa kissa pöydälle ja nähdä ne asiat, jotka haittaavat tekemistä kaikkein eniten, jotta niille voi tehdä jotakin.
